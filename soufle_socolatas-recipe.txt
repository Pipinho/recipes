Τι χρειαζόμαστε:
2 κουβερτούρες των 125γρ. (εγώ βάζω "Παυλίδης")
2 σοκολάτες Lacta των 85 gr
1 κούπα ζάχαρη
250 γρ. μαργαρίνη
2 κούπες αλεύρι για όλες τις χρήσεις + 1 κ.γ. μπεϊκιν
2 βανίλιες
5 αυγά

Πώς το κάνουμε:
Λιώνω το βιτάμ, τις κουβερτούρες και τις σοκολάτες σε ένα κατσαρολάκι (σε χαμηλή φωτιά)
Χτυπάω τη ζάχαρη, τα αυγά και προσθέτω το μείγμα της λιωμένης σοκολάτας
Στο τέλος, προσθέτω το αλεύρι και τις βανίλιες
Βουτυρώνω και αλευρώνω μια φόρμα του κέικ ή ατομικά φορμάκια και ψήνω σε προθερμασμένο φούρνο στους 180° C για 15 λεπτά. Εάν τα βάλετε σε ατομικά φορμάκια, ψήστε τα 10 λεπτά.

Λίγα μυστικά ακόμα
Μην ξεφορμάρετε αμέσως το σουφλέ. Αφήστε το να παγώσει στη φόρμα. Όταν το κόψετε η σοκολάτα πρέπει να ρέει από μέσα.
Ο κάθε φούρνος είναι διαφορετικός, οπότε μπορεί να χρειαστεί να αλλάξετε λίγο το χρόνο ψησίματος ώστε να έχετε το επιθυμητό αποτέλεσμα. Εάν σας βγει στέρεο μέσα, τότε θέλει λιγότερο ψήσιμο.